36 P. VIRGILII MAROle

ECLOGA VI. SILEN US.
ARGUMENTUM.

IN exordio Eclogae‚ quae Varo inscribitur, Virgilius, carmine
epico haud feliciter tractato, redire se ait ad bucolicum, Vari laudi-
bus satis profuturum. 1—12. Inde narrat, Satyros duo cum AEgle
Nympha Silenum dormientem aggressos coegisse, ut carmen diu
promissum caneret. 30. Cujus argumentum mythicum summatim
exponitur. 31—36. Attigerat enim Silenus fabulas cosmogoniae ;
31—40. et tempora usque ad diluvium Deucalioneum.—42. Inde
ad heroum aetatem progressus, Argonautarum expeditionem, 43, 44.
Pasiphaes infelicem amorem-60. poma Hesperidum et Phaethon-
tem—63. Grynei luci originem, Galli po'etae laude admixta—73.
Scyllam-—77. denique Tereum et Philomelam—84. cecinerat. Ves-
pere ingruente, Silenus finem canendi facit.——-Felix in hujus Eclogae
argumento, a poesi bucolica non abhorrente, ejusque tractatione fuit
Virgilius. Jucundi.simis enim, dulcissimis, ac pulcherrimis rerum
imaginibus omnis haec narratio distincta est, ubi Silenus ex antiquis-
simorum poetarum ac philosophorum rationibus originem rerum
canit, atque per fabulas ornatum poeticum maxime admittentes va-
gatur. Non enim, quare ad Epicuri potissimum placita v. 31 sqq.
referam, video : quid, quod quatuor elementa, e quibus universum
ibi construitur, quae ad Empedocleam rationem pertinent, ab Epicu-
reorum principe Lucretio I, 717. exagitantur? Et nititur tota de
Virgilio Epicureae philosopliiae sectatore sabula fide Pseudodonati
et Servii. Fuit autem antiquissima aliqua sabula de Sileni philoso-
phia et reconditioribus disputationibus super natura et moribus.
Locus erat hac de re classicus in Theopompi Thaumasiis, unde ex-
cerpta particula apud AElian. Var. Hist. IIl, 18, ubi vid. Intpp. et
quos laudant. Virgilium eas tantum fabulas secutum esse apparet,
quae et frequentissimae in veterum carminibus essent, et ornatum
poeticum in primis admitterent. Itaque alias disertius exponit, ali-
arum non nisi argumenta commemorat, et delectationi adeo studet,
ut inter antiquas illas fabulas Galli sui meminerit. Quis Varus
fuerit, cui hoc carmen inscriptum, cujusque Ecl. IX, 26-29, meminit,
vix ad liquidum perduci posse puto, cum tot gentium, ut Quinctiliae,
Pompeiae, Atiae, Liciniae‚ cognomen illud fuerit, neque in aliis scrip-
toribus de hoc Varo quidquam memoriae proditum sit. Ex Virgilio
haec colligi possunt: fuisse Maroni illum benevolentissimum, rebus
bellicis 5. 6. clarum, et magnis meritis in Mantuanos in agris eorum
a militum injuria vindicandis conspicuum, pro quibus IX, 27—539.
nominis immortalitas ci promittitur.

