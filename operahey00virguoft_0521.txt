 

P. VIRGILII MARON IS

AENEIDOS„

LIBER NONUS.

ψ

ARGUMENTUM.

Tomos, absente AEnea et in Tuscia conquirendis auxiliis occupato,
a J unone per Iridem admonitus, ne tantam rei bene gerendae occa-
sionem amitteret‚ quam proxime ad hostes copias admovet—32.
Quicum suis se moenibus continerent, neque aequo loco facerent
dimicandi potestatem, ut illis spem omnem fugae intercluderet, clas-
sem exurere conatur—76„ Erat ejus classis materia ex Idaeae
Matris luco caesa: quapropter Matris precibus adductus Jupiter
naves omnes incendio eripuit, et in totidem Nymphas marinas con-
vertit—122. Post haec Turnus imminente jam nocte adversus hos-
tium eruptiones ad oppidi portam excubias disponit: iis Messapum
praeficit—167. Interim consultantibus Trojanorum ducibus, quem-
nam potissimum ad AEneam mitterent, qui de suorum periculo eum
faceret certiorem 3 ultro eam provinciam suscipiunt Nisus et Eurya-
lus, conjunctissimum amicorum par—277: qui cum urbe emissi
hostium excubias vino somnoque obrutas offendissent, Rhamnetem
cum magno Rutulorum numero trucidant, eorumque se spoliis exor-
nant—366. Verum cum, instante jam. luce, se recipere conantur,
a Volscentis equitibus conspecti, ad silvas confugiunt. Ibi Euryalus,
armorum pondere viaeque errore impeditus, in hostes incidit, et a
Volscente, frustra deprecante Niso, confoditur—437. Nisus quoque,
caeso Volscente et Euryali nece strenue vindicata, multis vulneribus
confossus super amici corpus concidit-445. Capita, hastis affixa,
in castra deferuntur: ubi a Trojanis e moenibus agnita ingentem in
urbe luctum excitant—502. Interim Turnus totis viribus hostes
oppugnat: magna ' utrimque strages editur—589. Ibi Ascanius
Numanum insolentius se jactantem sagittae ictu interficit—6 17.
3 U

